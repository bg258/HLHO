# HØKON1201 23H Bedriftsøkonomi
Emnet gir deg en innføring i grunnleggende bedriftsøkonomisk teori og metode. Emnet er generelt og anvendelig for alle bransjer, med enkelte eksempler fra helsesektoren. Hovedtemaer som vil bli behandlet er; prosjektanalyse; kostnader og kostnadsfordeling; beslutninger på kort og lang sikt.

# Hva lærer du?
Ved fullført emne skal du kunne:

**Kunnskap**
* Gjøre rede for grunnleggende bedriftsøkonomisk terminologi
* Forklare faktorer som påvirker bedriften, både på kort og lang sikt
* Forklare hvilke kostnader som er relevante i ulike beslutningssituasjoner
* Forklare prinsippene for en kostnadsanalyse
* Forklare enkel finansiering og investeringsteori, herunder pengenes tidsverdi, nåverdi, internrente, rangering av prosjekter, kapitalbehov ved investeringer, ulike finansieringskilder
* Forklare kostandsdrivere og forklare aktivitetsbasert kostnadskalkulasjon
* Forklare hovedprinsippene i en regnskapsanalyse
* Gjøre rede for forskjellene på drifts- og finansregnskap

**Ferdigheter**

* Identifisere hvilke faktorer bedriften selv kan bestemme over og hvilke faktorer den må ta som gitt og bare tilpasse seg til, og hvordan dette varierer mellom ulike bedriftstyper og mellom ulike markeder
* Bruke bedriftsøkonomisk terminologi
* Gjøre kostnads- og flaskehalsanalyser
* Identifisere hvordan alternativkostnad påvirker avkastningskravet til et prosjekt
* Gjennomføre nåverdi- og internberegninger
* Tolke resultatene fra nåverdi- og internberegninger for å kunne treffe gode investeringsbeslutninger
* Identifisere kostandsdrivere til bruk i aktivitetsbasert kostnadskalkulasjon
* Bruke regnskap til prestasjonsmåling
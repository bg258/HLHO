# Helseledelse og helseøkonomi (bachelor)
Vil du kombinere helse, ledelse og administrasjon? Det tverrfaglige programmet gir deg bred fagkunnskap innen økonomi, helse, administrasjon, helserett og ledelse

### Health management and health economics
Utdanningen gir deg grunnlag for å jobbe i komplekse organisasjoner eller i offentlig og privat helsesektor.

I studiet lærer du å forstå og analysere helsepolitiske beslutningsprosesser gjennom disse fagområdene: 
- Organisasjonslære gir deg innblikk i hvordan helseinstitusjoner ledes, administreres og organiseres i Norge og andre land.
- Innføring i medisinske grunnbegreper og kunnskap om befolkningens helse gjør at du forstår helsetjenestens oppgaver. 
- Bedriftsøkonomi gir deg forståelse av regnskap, finansiering og bedriftsøkonomiske metoder. 
- Helseøkonomi gir deg bakgrunn for å forstå og analysere hvordan helsesektoren utformes, finansieres og organiseres. 
Programstrukturen gir deg muligheter til å velge emner du synes er interessante eller inkludere emner fra utdanning du har allerede.